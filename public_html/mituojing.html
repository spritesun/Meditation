<!DOCTYPE>
<html> 
  <head>
    <title>佛说阿弥陀经</title>
    <meta name="generator" content="muse.el"> 
    <meta http-equiv="Content-Type"
          content="text/html; charset=utf-8"> 
    <style type="text/css"> 
body {
  background: white; color: black;
  padding: 2% 5%;
  border: 5px solid black;
}
 
p { margin-top: 1% }
p.verse { margin-left: 3% }
 
.example { margin-left: 3% }
 
h2 {
  margin-top: 25px;
  margin-bottom: 0px;
}
h3 { margin-bottom: 0px; }
pre { word-wrap: break-word; }

    </style> 
  </head> 
  <body>
    <a href="file://localhost/Users/spritesun/Documents/muse/public_html/index.html">回到首页</a>
    <h1>佛说阿弥陀经</h1> 
    <!-- Page published by Emacs Muse begins here --> 
<h2>开经</h2>

<h3>莲池赞</h3>

<p class="first">莲池海会 弥陀如来 观音势至坐莲台
接引上金阶 大誓弘开 普愿离尘埃
南无莲池海会菩萨摩诃萨
南无莲池海会菩萨摩诃萨
南无莲池海会菩萨摩诃萨
南无莲池海会佛菩萨
南无莲池海会佛菩萨
南无莲池海会佛菩萨</p>


<h3>净身业真言</h3>

<p class="first">唵，修多唎，修多唎，修摩唎，修摩唎，娑婆诃。</p>


<h3>净口业真言</h3>

<p class="first">唵，修利修利，摩诃修利，修修利，萨婆诃。</p>


<h3>净意业真言</h3>

<p class="first">唵，嚩日啰怛诃贺斛。</p>


<h3>净三业真言</h3>

<p class="first">唵，娑嚩，婆嚩秫驮，娑嚩达摩娑嚩，婆嚩秫度憾。</p>


<h3>安土地真言</h3>

<p class="first">南无三满哆，母驮喃，唵，度噜度噜，地尾萨婆诃。</p>


<h3>普供养真言</h3>

<p class="first">唵，誐誐曩，三婆嚩，韈日啰斛。</p>


<h3>开经偈</h3>

<p class="first">无上甚深微妙法
百千万劫难遭遇
我今见闻得受持
愿解如来真实义</p>



<h2>佛说阿弥陀经</h2>

<h3>经文</h3>

<p class="first">如是我闻。一时佛在舍卫国只树给孤独园。与大比丘僧千二百五十人俱。皆是大阿罗汉。众所知识。长老舍利弗。摩诃目干连。摩诃迦叶。摩诃迦栴延。摩诃拘絺罗。离婆多。周梨盘陀迦。难陀。阿难陀。罗睺罗。憍梵波提。宾头卢颇罗堕。迦留陀夷。摩诃劫宾那。薄俱罗。阿菟楼驮。如是等诸大弟子。并诸菩萨摩诃萨。文殊师利法王子。阿逸多菩萨。乾陀诃提菩萨。常精进菩萨。与如是等诸大菩萨。及释提桓因等。无量诸天大众俱</p>

<p>尔时佛告长老舍利弗。从是西方过十万亿佛土。有世界名曰极乐。其土有佛号阿弥陀。今现在说法。舍利弗。彼土何故名为极乐。其国众生无有众苦。但受诸乐故名极乐。又舍利弗。极乐国土。七重栏楯七重罗网七重行树。皆是四宝周匝围绕。是故彼国名曰极乐。又舍利弗。极乐国土有七宝池。八功德水充满其中。池底纯以金沙布地。四边阶道。金银琉璃颇梨合成。上有楼阁。亦以金银琉璃颇梨车磲赤珠马瑙而严饰之。池中莲花大如车轮。青色青光。黄色黄光。赤色赤光。白色白光微妙香洁。舍利弗。极乐国土成就如是功德庄严</p>

<p>又舍利弗。彼佛国土常作天乐。黄金为地。昼夜六时天雨曼陀罗华。其国众生常以清旦各以衣裓盛众妙华。供养他方十万亿佛。即以食时还到本国。饭食经行。舍利弗。极乐国土成就如是功德庄严</p>

<p>复次舍利弗。彼国常有种种奇妙杂色之鸟。白鹄孔雀鹦鹉舍利迦陵频伽共命之鸟。是诸众鸟。昼夜六时出和雅音。其音演畅五根五力七菩提分八圣道分如是等法。其土众生闻是音已。皆悉念佛念法念僧。舍利弗。汝勿谓此鸟实是罪报所生。所以者何。彼佛国土无三恶趣。舍利弗。其佛国土尚无三恶道之名。何况有实。是诸众鸟。皆是阿弥陀佛。欲令法音宣流变化所作。舍利弗。彼佛国土。微风吹动诸宝行树及宝罗网出微妙音。譬如百千种乐同时俱作。闻是音者皆自然生念佛念法念僧之心。舍利弗。其佛国土成就如是功德庄严</p>

<p>舍利弗。于汝意云何。彼佛何故号阿弥陀。舍利弗。彼佛光明无量。照十方国无所障碍。是故号为阿弥陀。又舍利弗。彼佛寿命。及其人民无量无边阿僧祇劫。故名阿弥陀。舍利弗。阿弥陀佛成佛已来于今十劫。又舍利弗。彼佛有无量无边声闻弟子。皆阿罗汉。非是算数之所能知。诸菩萨亦复如是。舍利弗。彼佛国土成就如是功德庄严</p>

<p>又舍利弗。极乐国土众生生者皆是阿鞞跋致。其中多有一生补处。其数甚多。非是算数所能知之。但可以无量无边阿僧祇劫说。舍利弗。众生闻者。应当发愿愿生彼国。所以者何。得与如是诸上善人俱会一处。舍利弗。不可以少善根福德因缘得生彼国。舍利弗。若有善男子善女人。闻说阿弥陀佛。执持名号。若一日。若二日。若三日 。若四日。若五日。若六日。若七日。一心不乱。其人临命终时。阿弥陀佛与诸圣众。现在其前。是人终时心不颠倒。即得往生阿弥陀佛极乐国土。舍利弗。我见是利故说此言。若有众生闻是说者。应当发愿生彼国土</p>

<p>舍利弗。如我今者赞叹阿弥陀佛不可思议功德。东方亦有阿閦鞞佛。须弥相佛。大须弥佛。须弥光佛。妙音佛。如是等恒河沙数诸佛。各于其国出广长舌相。遍覆三千大千世界说诚实言。汝等众生当信是称赞不可思议功德一切诸佛所护念经</p>

<p>舍利弗。南方世界有日月灯佛。名闻光佛。大焰肩佛。须弥灯佛。无量精进佛。如是等恒河沙数诸佛。各于其国出广长舌相。遍覆三千大千世界说诚实言。汝等众生当信是称赞不可思议功德一切诸佛所护念经</p>

<p>舍利弗。西方世界有无量寿佛。无量相佛。无量幢佛。大光佛。大明佛。宝相佛。净光佛。如是等恒河沙数诸佛。各于其国出广长舌相。遍覆三千大千世界说诚实言。汝等众生。当信是称赞不可思议功德一切诸佛所护念经</p>

<p>舍利弗。北方世界有焰肩佛。最胜音佛。难沮佛。日生佛。网明佛。如是等恒河沙数诸佛。各于其国出广长舌相遍覆三千大千世界说诚实言。汝等众生。当信是称赞不可思议功德一切诸佛所护念经</p>

<p>舍利弗。下方世界有师子佛。名闻佛。名光佛。达摩佛。法幢佛。持法佛。如是等恒河沙数诸佛。各于其国出广长舌相。遍覆三千大千世界说诚实言。汝等众生。当信是称赞不可思议功德一切诸佛所护念经</p>

<p>舍利弗。上方世界有梵音佛。宿王佛。香上佛。香光佛。大焰肩佛。杂色宝华严身佛。娑罗树王佛。宝华德佛。见一切义佛。如须弥山佛。如是等恒河沙数诸佛。各于其国。出广长舌相。遍覆三千大千世界说诚实言。汝等众生。当信是称赞不可思议功德一切诸佛所护念经</p>

<p>舍利弗。于汝意云何。何故名为一切诸佛所护念经。舍利弗。若有善男子善女人。闻是经受持者。及闻诸佛名者。是诸善男子善女人。皆为一切诸佛共所护念。皆得不退转于阿耨多罗三藐三菩提。是故舍利弗。汝等皆当信受我语及诸佛所说</p>

<p>舍利弗。若有人已发愿。今发愿。当发愿。欲生阿弥陀佛国者。是诸人等。皆得不退转于阿耨多罗三藐三菩提。于彼国土若已生。若今生。若当生。是故舍利弗。诸善男子善女人。若有信者。应当发愿生彼国土</p>

<p>舍利弗。如我今者称赞诸佛不可思议功德。彼诸佛等。亦称说我不可思议功德。而作是言。释迦牟尼佛能为什难希有之事。能于娑婆国土五浊恶世。劫浊。见浊。烦恼浊。众生浊。命浊中。得阿耨多罗三藐三菩提。为诸众生。说是一切世间难信之法。舍利弗当知。我于五浊恶世。行此难事。得阿耨多罗三藐三菩提。为一切世间。说此难信之法。是为什难。佛说此经已。舍利弗及诸比丘。一切世间天人阿修罗等。闻佛所说欢喜信受。作礼而去。</p>


<h3>拔一切业障根本得生净土陀罗尼</h3>

<p class="first">南无阿弥多婆夜。哆他伽多夜。哆地夜他。阿弥利。都婆毗。阿弥唎哆。悉耽婆毗。阿弥唎多。毗迦兰帝。阿弥唎哆。毗迦兰多。伽弥腻。伽伽那。枳多迦利。娑婆诃。</p>

<p>南无阿弥多婆夜。哆他伽多夜。哆地夜他。阿弥利。都婆毗。阿弥唎哆。悉耽婆毗。阿弥唎多。毗迦兰帝。阿弥唎哆。毗迦兰多。伽弥腻。伽伽那。枳多迦利。娑婆诃。</p>

<p>南无阿弥多婆夜。哆他伽多夜。哆地夜他。阿弥利。都婆毗。阿弥唎哆。悉耽婆毗。阿弥唎多。毗迦兰帝。阿弥唎哆。毗迦兰多。伽弥腻。伽伽那。枳多迦利。娑婆诃。</p>


<h3>赞佛偈</h3>

<p class="first">阿弥陀佛身金色
相好光明无等伦
白毫宛转五须弥
绀目澄清四大海
光中化佛无数亿
化菩萨众亦无边
四十八愿度众生
九品咸令登彼岸
南无西方极乐世界
大慈大悲阿弥陀佛
南无阿弥陀佛
(此处可随念数百或千声)</p>



<h2>诵竟</h2>

<h3>补阙真言</h3>

<p class="first">南谟喝啰怛那，哆啰夜耶。
佉啰佉啰。俱住俱住。
摩啰摩啰。虎啰，吽。贺贺，
苏怛拏，吽。泼抹拏，娑婆诃。</p>


<h3>补阙圆满真言</h3>

<p class="first">唵，呼嚧呼嚧，社曳穆契，娑诃。</p>


<h3>普回向真言</h3>

<p class="first">唵，娑摩啰，娑摩啰。弭摩曩，
萨缚诃。摩诃斫迦罗嚩吽。</p>


<h3>回向偈</h3>

<p class="first">愿生西方净土中，九品莲花为父母。
花开见佛悟无生，不退菩萨为伴侣。
愿以此功德。庄严佛净土。
上报四重恩。下济三途苦。
若有见闻者。悉发菩提心。
尽此一报身。同生极乐国。</p>



<!-- Page published by Emacs Muse ends here --> 
  </body> 
</html>
